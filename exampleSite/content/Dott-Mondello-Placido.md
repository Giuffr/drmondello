---
title: "Dott. Placido Mondello"
description: "Specializzato in Ginecologia e Ostetricia ed Esperto in Malattie Sessualmente Trasmissibili"
date: 2024-03-13
draft: false
featured: true
summary: "Il Dott. Placido Mondello, già Dirigente Medico U.C.O. di Ginecologia e Ostetricia presso un'importante Azienda Ospedaliera, si distingue per la sua vasta esperienza nell'ambito della prevenzione, diagnosi e terapia delle infezioni sessualmente trasmissibili, con particolare attenzione all'HPV e al carcinoma del collo dell'utero."
---

##  Specializzato in Ginecologia e Ostetricia ed Esperto in Malattie Sessualmente Trasmissibili
### Profilo Professionale

Il Dott. Placido Mondello, già Dirigente Medico U.C.O. di Ginecologia e Ostetricia presso un'importante Azienda Ospedaliera, si distingue per la sua vasta esperienza nell'ambito della prevenzione, diagnosi e terapia delle infezioni sessualmente trasmissibili, con particolare attenzione all'HPV e al carcinoma del collo dell'utero.

![About Us](/images/Dott-Placido-Mondello.png)


### Approccio Terapeutico

Con oltre 30 anni di esperienza, il Dott. Mondello ha approfondito l'approccio terapeutico alla patologia da HPV, riconoscendo l'importanza di considerare questa malattia come una patologia della coppia. Da questa impostazione rigorosa scaturisce la possibilità di poter eradicare l'infezione nella coppia. L'esperienza e l'evidenza clinica ci portano a considerare che insieme al controllo alla donna è quindi necessario eseguire il controllo al partner attraverso tutti i test diagnostici del caso.
Grazie a questa impostazione rigorosa, siamo in grado di offrire trattamenti mirati all'eradicazione dell'infezione nella coppia.

### Metodologia e Servizi Offerti
Bisogna ricercare la lesione da HPV nei vari distretti dove si può localizzare il virus con:

- **Visita Ginecologica, Colposcopia e PAP-Test**: Un approccio completo alla salute femminile, con un'attenzione particolare alla ricerca delle lesioni da HPV.
- **Visita Genitali del Sesso Maschile e Peniscopia**: Esami accurati e mirati per individuare precocemente lesioni e infezioni.
- **Visita Cavo Orale Sesso Femminile e Maschile**: Screening per individuare la presenza di HPV nella regione orale.
- **Anorettoscopia del Sesso Femminile e Maschile**: Esami strumentali per valutare la presenza di lesioni nella regione anale.
- **Ricerca HPV DNA Urinario e Ricerca Lesioni da HPV in Vescica**: Indagini approfondite per individuare la presenza del virus in aree non convenzionali.
- **Eradicazione delle Neoformazioni Virali**: Trattamenti mirati per eliminare le lesioni virali.

### Approccio alla Diagnosi

Il Dott. Mondello utilizza metodiche strumentali avanzate come la colposcopia, la peniscopia e l'anorettoscopia per individuare precocemente le lesioni da HPV nei tessuti interessati e nei distretti corporei dove si localizza prevalentemente il virus (genitali femminili esterni ed interni, genitali maschili; regione perianale, regione anale e cavo orale) nei due sessi. 
Questi esami sono essenziali per una diagnosi accurata e tempestiva.

### Trasmissione e Rischio Oncogeno

La trasmissione dell'HPV avviene principalmente per via sessuale, ma esiste la possibilità di contagio per contaminazione, cioè contatto con zone corporee positive al virus o con superfici contaminate prevalentemente nei locali igienici (ciò spiega come sia possibile diagnosticare l'infezione da HPV anche in bambini con genitori positivi al virus a loro insaputa).

> È importante notare che l'HPV è un virus a lunga incubazione, anche un anno o più, e può causare lesioni oncogene nei tessuti infetti. Esistono più di 200 genotipi, alcuni a basso rischio oncogeno, altri a medio rischio ed altri ancora ad alto rischio.


### Impegno per il Benessere della Famiglia

Il Dott. Placido Mondello da sempre pone particolare attenzione al benessere complessivo della famiglia e della coppia. Con il Centro per l'HPV intende affrontare in quest'ottica tutti i profili legati alla prevenzione, la diagnosi, la terapia di questa temibile infezione virale.
